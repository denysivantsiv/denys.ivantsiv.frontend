<!DOCTYPE html>
<html lang="en">    
<head>
    <title>lab7_ivantsiv</title>
    <link rel="stylesheet" href="styles.css">
</head>
<body>
    <div class="container">
        <div class="header">
            <input type="text" placeholder="Пошук...">
            <div class="block1">1</div>
        </div>
        <div class="middle">
            <div class="block2">2</div>
            <div class="block3">
                <div class="scroll">
                    3<br>
                    &copy; &euro; &infin;<br><br>
                    Жили собі дід та баба. Вже й старі стали, а дітей нема. Журяться дід та баба: «Хто нашої й смерті догляне, що в нас дітей нема?» От баба й просить діда:

                    – Поїдь, діду, в ліс, вирубай мені деревинку, та зробимо колисочку, то я положу деревинку в колисочку та й буду колихати, от буде мені хоч забавка!


                    Дід спершу не хотів, а баба все просить та просить. Послухався він, поїхав, вирубав деревинку, зробив колисочку.

                    Положила баба ту деревинку в колисочку – колише й пісню співає:

                    – Люлі-люлі, Телесику,
                    Наварила кулешику, –
                    І з ніжками, і з ручками
                    Буду тебе годувати!

                    Колихала-колихала, аж полягали вони увечері спати. Встають уранці – аж з тієї деревинки та став синок маленький. Вони так зраділи, що й не сказати!

                    Та й назвали того синка Телесиком.

                    Росте той синок та й росте, – і такий став гарний, що баба з дідом не навтішаються з нього.

                    От як підріс він, то й каже:

                    – Зробіть мені, тату, золотий човник і срібне веселечко: буду я рибку ловити та вас годувати!

                    От дід зробив золотий човник і срібне веселечко, спустили на річку – він і поїхав.

                    Iвасик-Телесик

                    Їздить Телесик по річці, ловить рибку та годує діда й бабу, наловить та віддасть – і знову поїде.

                    А мати йому їсти носить. Та й каже:

                    – Гляди ж, синку, як я кликатиму, то пливи до бережка, а як хто чужий, то пливи далі.

                    От мати наварила йому снідати, принесла до берега та й кличе:

                    – Телесику, Телесику!
                    Приплинь, приплинь до бережка!
                    Дам я тобі їсти й пити!

                    Iвасик-Телесик

                    Телесик почув:

                    – Ближче, ближче, човнику, до бережка, – це ж моя матінка снідати принесла!

                    Пливе. Пристав до бережка, наївся, напився, віддав матері рибку, відіпхнув золотий човник срібним весельцем і поплив далі рибку ловити.


                    А змія й підслухала, як мати кликала Телесика, прийшла до берега та й давай гукати товстим голосом:

                    – Телесику, Телесику!
                    Приплинь, приплинь до бережка!
                    Дам я тобі їсти й пити!

                    А він чує:

                    – То ж не моєї матінки голос! Пливи, пливи, човнику, далі! Пливи, пливи, човнику, далі!

                    Махнув весельцем – човник і поплив. А змія стояла-стояла та й пішла від берега геть.

                    От мати телесикова наварила йому обідати, понесла до берега та й кличе:

                    – Телесику, Телесику!
                    Приплинь, приплинь до бережка!
                    Дам я тобі їсти й пити!

                    Він почув:

                    – Ближче, ближче, човнику, до бережка! Це ж моя матінка мені обідати принесла.

                    Приплив до берега, наївся, напився, віддав матері рибку, що наловив, відіпхнув човника і поплив знову.

                    А змія приходить до берега та знову товстим голосом:

                    – Телесику, Телесику!
                    Приплинь, приплинь до бережка!
                    Дам я тобі їсти й пити!

                    А він почув, що не материн голос, та й махнув весельцем.

                    – Пливи, пливи, човнику, далі! Пливи, пливи, човнику, далі!

                    Човник і поплив далі.

                    Змія бачить, що нічого не вдіє, та й пішла до коваля.

                    Ковалю, ковалю! Скуй мені такий тонесенький голосок, як у телесикової матері!


                    Коваль і скував. Вона пішла до бережка й стала кликати:

                    – Телесику, Телесику!
                    Приплинь, приплинь до бережка!
                    Дам я тобі їсти й пити!

                    А він думав, що то мати:

                    – Ближче, ближче, човнику, до бережка, – то ж мені матінка їсти принесла!

                    Та й приплив до бережка.

                    А змія його мерщій ухопила з човна та й понесла до своєї хати.

                    Приносить до хати:

                    – Зміючко Оленко, відчини!

                    Оленка відчинила, змія увійшла в хату.

                    – Зміючко Оленко, натопи піч так, щоб аж каміння розпадалося, та спечи мені Телесика, а я піду гостей покличу, та будемо гуляти.

                    Та й полетіла кликати гостей. От Оленка натопила піч так, що аж каміння розпадається, а тоді й каже:

                    Iвасик-Телесик

                    – Сідай, Телесику, на лопату!

                    А він каже:

                    – Коли ж не вмію, – як його сідати?

                    – Та вже сідай! – каже Оленка.

                    Він і поклав на лопату руку.

                    – Так? – каже.

                    – Та ні-бо: сідай зовсім!

                    Він поклав голову:

                    – Отак, може?

                    – Та ні-бо, ні! Сідай увесь!

                    – А як же? Хіба так? – та й попутав ногу.

                    – Та ні-бо, – каже Оленка.

                    – Ну так покажи ж, – каже Телесик, – бо я не знаю як.

                    Вона й почала показувати, та тільки сіла, а він за лопату та й укинув її в піч і заслінкою піч затулив; а сам замкнув хату, зліз на превисоченного явора та й сидить.

                    От змія прилітає з гостями.

                    – Зміючко Оленко, відчини.

                    Не чує

                    – Зміючко Оленко, відчини!

                    Не озивається.

                    – От вража Оленка – вже десь повіялась!

                    От змія сама відчинила хату, повходили гості, посідали за стіл. Відслонила змія заслінку, вийняла печеню, та й їдять, – думали, що то Телесик. Попоїли добре, повиходили на двір та й качаються по траві:

                    – Покочуся, повалюся, телесикового м'ясця наївшись!

                    А Телесик із явора:

                    – Покотіться, поваліться, оленчиного м'ясця наївшись!

                    Вони слухають: «Де це?»

                    Та знову:

                    – Покочуся, повалюся, телесикового м'ясця наївшись!

                    А він знову:

                    – Покотіться, поваліться, оленчиного м'ясця наївшись!

                    Вони знову: «Що воно таке?» Давай шукати, давай дивитися та й угледіли Телесика на яворі.

                    Кинулись до явора та й почали його гризти.

                    Гризли-гризли, аж зуби поламали, – а не перегризуть.

                    Кинулись до коваля:

                    – Ковалю, ковалю! Скуй нам зуби, щоб того явора перегризти!

                    Коваль і скував. Вони як почали знову... От-от уже перегризуть. Коли летить табун гусей. Телесик їх просить:

                    – Гуси, гуси, гусенята!
                    Візьміть мене на крилята
                    Та понесіть до батенька,
                    А в батенька – їсти й пити,
                    Ще й хороше походити!

                    Iвасик-Телесик

                    А гуси й кажуть:

                    – Нехай тебе середні візьмуть!

                    А змії гризуть-гризуть... Аж летить знову табун гусей. Телесик і просить:

                    – Гуси, гуси, гусенята!
                    Візьміть мене на крилята
                    Та понесіть до батенька,
                    А в батенька – їсти й пити,
                    Ще й хороше походити!

                    Так і ці йому кажуть:

                    – Нехай тебе задні візьмуть!

                    А явір аж тріщить. Відпочинуть змії – та й знову гризуть, відпочинуть – та й знов... Аж летить іще табун гусей. Телесик так їх і просить:

                    – Гуси, гуси, гусенята!
                    Візьміть мене на крилята
                    Та понесіть до батенька,
                    А в батенька – їсти й пити,
                    Ще й хороше походити!

                    – Нехай тебе заднє візьме!

                    Та й полетіли.

                    Сидить сердешний Телесик, – от-от явір упаде, от-от доведеться пропасти!

                    Iвасик-Телесик

                    Коли це летить собі одним одне гусеня: відбилось – насилу летить. Телесик до нього:

                    – Гуся, гуся, гусенятко!
                    Візьміть мене на крилятко
                    Та понесіть до батенька,
                    А в батенька – їсти й пити,
                    Ще й хороше походити!

                    От воно:

                    – Сідай! – каже та й ухопило його на крила. Та втомилось, сердешне, так низенько несе.

                    Iвасик-Телесик

                    А змія за ним – чи не вхопить його – женеться. Та таки не наздогнала.

                    Iвасик-Телесик

                    От гусеня принесло та й посадовило Телесикана причілку знадвору, а само ходить, пасеться.

                    Сидить Телесик на причілку та й слухає, що в хаті робиться. А баба напекла пиріжків, виймає з печі й каже:

                    – Це тобі, діду, пиріжок, а це мені пиріжок!

                    А Телесик знадвору:

                    – А мені?

                    То це вона знову виймає пиріжки та й каже:

                    – Оце тобі, дідусю, пиріжок, а це мені!

                    А Телесик знову:

                    – А мені? Вони й почули.

                    – Що це? Чи ти чуєш, діду, наче щось гукає?

                    – Та то, – каже дід, – мабуть, так учувається.

                    То знову баба:

                    – Оце тобі, дідусю, пиріжок, а це мені!

                    – А мені? – з причілка каже Телесик.

                    – От же таки озивається! – говорить баба та зирк у вікно – аж на причілку Телесик. Вони тоді з хати, та вхопили його, та внесли в хату, та такі раді!

                    А гусятко ходить по двору, мати й побачила:

                    – Он гусятко ходить. Піду впіймаю та заріжу. А Телесик каже:

                    – Ні, мамо, не ріжте, а нагодуйте його! Коли б не воно, то я б у вас і не був.

                    От вони нагодували його, і напоїли, і під крильця насипали пшона.

                    Так воно й полетіло.

                    От вам казочка, а мені – бубликів в'язочка.
                </div>
                <div class="red-box"></div>
            </div>
            <div class="block4">4</div>
        </div>
        <div class="footer">
            <div class="block5">5</div>
        </div>
    </div>
</body>
</html>
